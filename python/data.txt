Barn náttúrunnar !xo

Dáið er alt án drauma og dapur heimurinn. 
11. kafli Hulda


Vefarinn mikli frá Kasmír !xo

Stundum finst mér dauðinn einn sé veruleikur, en hitt blekkíng! 
12. kafli. Diljá 

Ekkert er í ríki náttúrunnar jafnfjarri því að vera yfirnáttúrlegt einsog kraftaverk. Ekkert er yfirnáttúrlegra en náttúran sjálf. 
91.kafli Steinn Elliði. 

Konan er ekki aðeins móðir mannanna, heldur dýrlínganna, jafnvel Jesú Krists sjálfs. 
82. kafli. Steinn Elliði. 

Fæstir offra einni nótt ævi sinnar til að vaka frammifyrir augliti drottins; flestir offra konunni öllum nóttum manndómsára sinna. 
39. kafli. Steinn Elliði. 

Guði verður ekki fremur þjónað með múnklífi en ljóðagerð. Maðurinn sigrast ekki fremur á ófullkomnun sinni með múnklífi en með kveðskap. 
89. kafli. Steinn Elliði. 

Merkasta uppfundníng á jörðu er drottinn. Rafmagnið er hégómi í samanburði við hann. 
92. kafli. Steinn Elliði. 


Salka Valka !xo

... þegar öllu er á botninn hvolft þá er lífið þó umfram alt saltfiskur en ekki draumaríngl ?
Fuglinn í fjörunni. 7. kafli. 

Ekkert er á jörðu sælla en draumurinn um návist elskhugans þegar hann er fjarri. 
Fuglinn í fjörunni, 25.kafli. 

Hann Eyjólfur segir að það sé ekkert að marka drauma, athugaði telpan. Ég segi að það sé ekkert að marka vökuna, sagði dreingurinn. 
Þú vínviður hreini, 9. kafli. Salka Valka og Arnaldur. 

Ætli það sé nokkur annar guð en fiskurinn. 
Fuglinn í fjörunni, 2. kafli. Salka Valka 

Manneskjurnar standa uppi varnarlausar gagnvart ástinni aungusíður en dauðanum.           Fuglinn í fjörunni, 24. kafli. Arnaldur 

Fátt er eins unaðslegt á jörðinni og sofandi börn. 
Fuglinn í fjörunni, 2.kafli. 

Að verða fullorðin er að komast að raun um að maður á ekki móður, heldur vakir einn í myrkri næturinnar. 
Þú vínviður hreini, 7. kafli. 

En trú mér til, barnið gott, það verður einginn ríkur á því að vinna. 
Þú vínviður hreini, 10.kafli. Eyjólfur 

Það er lítil dygð að spara þegar aungu er af að taka. 
Þú vínviður hreini, 6. kafli. Eyjólfur.

Það getur komist uppí vana einsog hvað annað að horfa á ólánssamt fólk gráta. 
Þú vínviður hreini, 20.kafli. 

... Það getur einginn huggað mann nema maður sjálfur. 
Þú vínviður hreini, 22.kafli. Eyjólfur

Sjálfstætt fólk !xo

Þú getur haft mig fyrir því, að frelsið er meira vert en lofthæðin í bænum ...
2. kafli. Bjartur. 

Maðurinn finnur það sem hann leitar að, og sá sem trúir á draug finnur draug. 
47. kafli. 

Aum eru hundkvikindin, en þó aumari mannkvikindin. 
2 kafli. Bjartur 

Hann hélt bara áfram að horfa í andlit móður sinnar, sem var æðst þess sem lifði í heiminum, góðleiki þess var öllu ofar, fegurð þess og sorg. 
31. kafli. 

Ætli það sé ekki svo að hver geymi sinn áfángastað í sjálfs síns brjósti. 
55.kafli. 

Það er veikleikamerki að telja mönnum hughvarf, sjálfstæður maður hugsar aðeins um sig og lætur aðra fara sínu fram ... 
63. kafli 

... Sjálfstæðar manneskjur þurfa ekki kristindóm ... 
43. kafli. Bjartur 

Og þetta er hamíngjan sjálf: að bíða í eftirvæntingu komandi dags. 
49.kafli. 

Þú getur haft mig fyrir því, að frelsið er meira vert en lofthæðin í bænum ...
2. kafli. Bjartur. 

En á meðan ég sælist ekki eftir annarra manna gróða, þá kæri ég mig heldur ekki um að bera annarra manna töp. 
32. kafli. Bjartur 

Maður verður aldrei svo als vesall að hamíngjan eigi ekki eftir að brosa við manni einusinni áðuren maður deyr. 
49. kafli. Kennarinn. 

Er nokkrum of gott að vera fífl? 
60. kafli. Bjartur

Heimsljós !xo

Þar sem jökulinn ber við loft hættir landið að vera jarðneskt, en jörðin fær hlutdeild í himninum, þar búa ekki framar neinar sorgir og þessvegna er gleðin ekki nauðsynleg, þar ríkir fegurðin ein, ofar hverri kröfu.
Fegurð himinsins. 1.kafli. 

Sönn ást er stuttorð ...
Hús skáldsins, 4 kafli. Ólafur Kárason 

Kærleikur, það er að finna til með öðrum ... 
Hús skáldsins, 12.kafli. Ólafur Kárason.

Hraust og kát börn koma aungvum við, látum þau eiga sig sjálf, vér höfum skyldur aðeins við þá sem þjást, vér elskum aðeins þá sem eiga bágt. 
Hús skáldsins, 1. kafli. 

Ég held það sé synd að ala upp skepnur í kringum sig til að drepa þær, það er einsog að gera fólk að vinum sínum í því skyni að eiga svo hægara með að myrða það. 
Hús skáldsins, 1.kafli. Ólafur Kárason


Hann grét einsog börn gráta því aðeins þau verði fyrir ránglæti af þeim sem eru meiri máttar, sá er sárastur grátur á jörðu. 
Kraftbirtingarhljómur guðdómsins, 1.kafli.   

Þegar maður hefur séð fegurðina hættir annað að vera til. 
Fegurð himinsins, 23. kafli. Ólafur Kárason 

Altaf þegar ég sé og heyri eitthvað fallegt þá fyrirgef ég öllum alt ... 
Fegurð himinsins, 3.kafli. Sveinn í Bervík. 

Með einu tilliti geta augu fegurðarinnar, vitrari en allar bækur, svift burt kvíða, sekt og ángri heillar mannsævi. 
Fegurð himinsins, 221. kafli. 

Ekkert er eins dásamlegt á jörðinni og hafa verið í dýflissu og frelsast. 
Hús skáldsins. 19. kafli. 

Að vera aungvum háður í lífinu, að þurfa aldrei að sækja neitt til annarra, það er hið sama og hafa hlotið allar manndygðir í vöggugjöf. 
Fegurð himinsins, 2. kafli. Hreppstjórinn í Stórubervík

Sá sem hefur heyrt gamalmenni gráta mun ekki gleyma því síðan ...
9. kafli Kraftbirtingarhljómur guðdómsins 

Ekkert er að drýgja glæp hjá því að vera staðinn að því ... 
Hús skáldsins, 2. kafli. 

Sá ríki kemur þér undantekningalaust í bölvun ef þú stelur frá honum, sá fátæki nennir ekki einusinni að minnast á það. Þessvegna hafa allir sannir þjófar vit á að stela frá þeim fátæku. 
Fegurð himinsins, 2. kafli. Presturinn í Bervík. 

... Hafi maður mist það sem hann elskar heitast þarf ekki að yrkja, hreimurinn í rödd manns segir allan skáldskap lífsins
Höll sumarlandsins, 11. kafli. 

Íslandsklukkan !xo

Hef ég drepið mann eða hef ég ekki drepið mann? Hver hefur drepið mann og hver hefur ekki drepið mann? Hvenær drepur maður mann og hvenær drepur maður ekki mann? Fari í helvíti sem ég drap mann. Og þó.
17. kafli.

Íslendíngum var af miskunnsömum guði sendur aðeins einn sannleiki og hann heitir: brennivín. 
Íslandsklukkan, 18. kafli. Jón Marteinsson 

... Í landi þar sem fólkinu líður vel eru ekki framdir glæpir. 
Eldur í Kaupinhafn, 12. kafli. Arnas Arnæus

Það vildi ég drottinn sendi mér tóbak, brennivín og þrjár frillur. 
Snæfríður Íslandssól, 1. þáttur. Jón Hreggviðsson 

Vinur hví dregurðu mig inní þetta skelfilega hús? 
Íslandsklukkan. 3. kafli. Snæfríður


Atómstöðin !xo

 „Lauslátar konur eru ekki til, sagði organistinn. Það er hjátrú. Afturámóti eru bæði til kvenmenn sem sofa þrjátíu sinnum hjá einum karlmanni og kvenmenn sem sofa einu sinni hjá þrjátíu karlmönnum." 
3. kafli. Organistinn. 

Af hverju eiga þeir aldrei neitt sem vinna?
2.kafli. Ugla. 

Alþýðumál á Íslandi segir að börn barna verði lukkumenn. 
13. kafli. Organistinn

Allir sem kunna að stela eru vel stæðir ... 
Allir sem ekki kunna að stela eru illa stæðir. 
Vandinn er að kunna að stela. 
3. kafli. Guðinn briljantín

Alþýðumál á Íslandi segir að börn barna verði lukkumenn. 
13. kafli. Organistinn

Kvöl og sæla eru tveir hlutir svo líkir að þarámilli verður ekki greint ...
3. kafli. Organistinn

Og sá sem grætur deyr ekki; grátur er lífsmerki: gráttu, og líf þitt er aftur nokkurs vert. 
16. kafli. Ugla. 


Gerpla !xo


Því verða menn skáld og hetjur, að þeir búa eigi við hamíngju sína.
11. kafli. Þormóður Kolbrúnarskáld.

Verður sem oftar að mönnum sést yfir þá huggun að jafnan kemur maður í manns stað, og svo konúngur í konúngs, en þó einkum penníngur í stað penníngs. 
44.kafli

Brekkukotsannáll !xo

Vitur maður hefur sagt að næst því að missa móður sína sé fátt hollara úngum börnum en missa föður sinn. 
1. kafli. 

Auðæfi eru það sem ekki aðrir ná af manni.
33. kafli.

Vitur maður hefur sagt að næst því að missa móður sína sé fátt hollara úngum börnum en að missa föður sinn. 
1. kafli. 

Eitt er sem maður má aldrei gera skepnan mín, því það er ljótt ... Drepa aldrei flugur í annarra manna húsum ... 
5. kafli. Amma

Rjómatíkina? ... Hvaða tík er það? 
15. kafli. Björn

Hann lenti í ferðalögum ... Það er ólánið sem því veldur að menn fara í ferðalög ... 
5.kafli. Amma 

Hún móðir mín sendi mig einusinni út að kaupa pipar og ég er ekki kominn heim enn. 
17. kafli. Garðar Hólm. 

Menn sem ætla sér að verða heimsfrægir tolla sjaldan leingi á skólabekk. 
22. kafli 

Ég álít að upphaf vellíðunar sé fólgið í því að vera ekki að skifta sér af hvurt aðrir menn ætla. 
16. kafli. Eftirlitsmaðurinn. 



Paradísarheimt !xo

Að vakna við að maður hefur mist alt og veit að maður á ekki leingur neitt, er það þá að vera manneskja?
27. kafli. Steina. 

,,Sá hefur besta kenníngu sem getur sýnt frammá að hann hafi mest að éta; og góða skó.”
22. kafli

Sá sem kemur aftur er annar maður en sá sem fór. 
24. kafli. Steina. 

Ekkert er nú hvað menn verða að þola af guði hjá því sem guð verður að þola af mönnum í þessu landi. 
7. kafli. Þjóðrekur biskup. 

Á þeim dögum var enn talið ljótt í sveitum að sinna nokkrum hlut vegna þess eins að hann væri skemtilegur. 
3. kafli
Prjónastofan Sólin !xo


Útþrá hefur falleg augu. Prjónastofan 
1. þáttur. Sólborg. 

Gjafir eru táknrænar, en þær bæta ekki úr neinu. 
1.þáttur. Ibsen Ljósdal. 

Kristnihald undir Jökli !xo

Sá sem ekki lifir í skáldskap lifir ekki af hér á jörðinni.
41. kafli. Jón Prímus. 

Það er leiðinlegt að við skulum ekki blístra hvor á annan einsog fuglarnir. Orð eru villandi. 
17. kafli

Kanski fær maður að deya við kertaljós um jólin meðan jörðin siglir inní myrkur alheimsins þar sem guð á heima og allir jólasveinarnir. 
26. kafli, Séra Jón Prímus. 

Maðkaflugan er kanaríufugl öreigans ... 
6.kafli. Umbi. 

Auk þess hef ég heyrt að afreksverk verði ekki unnin eftir embættismannataxta. 
1. kafli. Umbi



Innansveitarkronika !xo

... alt fer á hausinn hjá því opinbera, nema skattstofan.
21. kafli. 



Sjöstafakverið !xo

Eingin jarðnesk skepna hefur jafn augljósa meðvitund um syndina og hundur. 
Tryggur staður. 

Áætlun er jafnmikill veruleiki hvortheldur hún er framkvæmd eða óframkvæmd. 
Corda Atlantica. 


Dúfnaveislan !xo

Símaskráin er eina bókin þar sem merkilegir menn standa við hliðina á ómerkilegum mönnum. Jafnvel maður einsog ég stend þar. Þessvegna hallast ég að þeirri bók.            
1.þáttur. Pressarinn. 

Heyrst hefur um hjónabönd þar sem hjónin eru að seigdrepa hvort annað lánga ævi. Það er sosum eins gott að ljúka því af fyrsta daginn ef ilt á að ske á annað borð. 
5. þáttur. Pressarakonan

Þættir. Nokkrar sögur. Steinninn minn helgi. !xo

Ekkert er eins heilagt og barnssálin, því hún trúir guði sínum og lifir í guði sínum, og sakleysið og hreinleikinn sem skín úr augum barnsins er endurskin af sál guðs, og bæn barnsins er andardráttur guðs. 


